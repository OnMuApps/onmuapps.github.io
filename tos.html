<h2 id="animecix-kullan-c-s-zle-mesi">AnimeciX Kullanıcı Sözleşmesi</h2>
<p>Merhaba AnimeciX kullanıcıları ve anime severler. <strong>ONMUAPPS LLC</strong> (“AnimeciX”, “biz”, “bize”, “bizim”) tarafından sağlanan web sitelerine, mobil uygulamalara, widget’lara, API’lere, e-postalara ve diğer online ürün veya hizmetlere (topluca “Hizmetler”) erişiminiz ve bunları kullanımınız işbu AnimeciX Kullanıcı Sözleşmesine (“Şartlar”) tabidir.</p>
<p>Hepimiz AnimeciX’in anime topluluğu için bir sosyal etkileşim ve eğlence platformu olduğunu, iyi vakit geçirmeniz için tasarlandığını biliyoruz ancak bazı temel kurallara da uymamız gerekiyor. Hizmetlerimize erişerek veya Hizmetlerimizi kullanarak bu şartlara tabi olmayı kabul etmiş olursunuz. Bu Şartları kabul etmiyorsanız Hizmetlerimize erişemez veya Hizmetlerimizi kullanamazsınız.</p>
<h3 id="1-hizmetlere-eri-iminiz">1. Hizmetlere Erişiminiz</h3>
<p>13 yaşından küçük hiç kimse Hizmetleri kullanamaz veya Hizmetlere erişemez. Bazı Hizmetlerimizi kullanabilmeniz için yaşınızın daha büyük olması gerekebilir. Örneğin, topluluk içinde yetişkinlere yönelik içerikleri veya tartışmaları görüntülemek için en az 18 yaşında olmanız gerekir. Lütfen Hizmetlere erişirken tüm bildirimleri ve varsa Ek Şartları dikkatlice okuyun.</p>
<p>Hizmetleri kullanarak şunları beyan etmiş olursunuz:</p>
<ul>
<li>En az 13 yaşındasınız ve Hizmetlere erişmek veya Hizmetleri kullanmak için ikamet ettiğiniz ülkenin yasal yaş alt sınırının üzerindesiniz;</li>
<li>AnimeciX ile bağlayıcı bir sözleşme kurabilirsiniz ya da 13 yaşından büyük ancak tabi olduğunuz yasalarda tanımlanan reşitlik yaşının altındaysanız veliniz bu Şartları inceleyip kabul ettiğini beyan eder;</li>
<li>Yürürlükteki tüm yasalar uyarınca Hizmetleri kullanmanızı yasaklayan bir durum yok ve</li>
<li>Hizmetleri kullanımınız kalıcı olarak askıya alınmadı veya Hizmetlerden kaldırılmadınız.</li>
</ul>
<p>Bu Şartları işletmeler veya tüzel kişiler adına kabul ediyorsanız söz konusu tüzel kişilik için bu Şartların bağlayıcı olacağını kabul etme konusunda tam yasal yetkiye sahip olduğunuzu beyan edersiniz.</p>
<h3 id="2-gizlilik">2. Gizlilik</h3>
<p>AnimeciX Gizlilik Politikasında, Hizmetlerimize erişirken veya Hizmetlerimizi kullanırken nasıl ve neden sizinle ilgili bilgiler topladığımız, bunları nasıl kullandığımız ve paylaştığımız açıklanmıştır. Hizmetleri kullanarak bu bilgilerin Gizlilik Politikasında belirtilen şekilde toplanmasına ve kullanılmasına izin vermiş olacağınızı anlıyorsunuz.</p>
<h3 id="3-hizmetleri-kullan-m-n-z">3. Hizmetleri Kullanımınız</h3>
<p>Bu Şartlara tam ve sürekli olarak uymanız koşuluyla AnimeciX size (a) Hizmetlerle ilişkili mobil uygulamamızın meşru bir uygulama mağazasından edinilmiş bir kopyasını sahip olduğunuz veya kontrol ettiğiniz bir mobil cihaza yükleyip kullanmak, (b) Hizmetlere erişmek ve Hizmetleri kullanmak için kişisel, devredilemez, münhasır olmayan, kabil-i rücu, kısıtlı bir lisans verir. İşbu Şartların size açıkça tanımadığı tüm hakları saklı tutarız.</p>
<p>Yürürlükteki yasaların bu tür bir kısıtlamaya izin verdiği durumlar hariç, yazılı onayımız olmadan aşağıdakileri yapmanız yasaktır:</p>
<ul>
<li>Hizmetleri veya İçerikleri başkasına lisanslamak, satmak, devretmek, atamak, dağıtmak, barındırmak veya başka bir ticari çıkar amacıyla kullanmak;</li>
<li>Hizmetlerin veya İçeriklerin herhangi bir kısmını değiştirmek, parçalarına ayırmak, kaynak koda dönüştürmek, bunlardan türetilmiş çalışmalar hazırlamak veya bunlara tersine mühendislik uygulamak ya da</li>
<li>Hizmetlere veya İçeriklere benzer veya rakip bir web sitesi, ürün veya hizmet oluşturmak amacıyla erişmek.</li>
</ul>
<p>Hizmetlerimizi geliştirmek için durmaksızın çalışıyoruz. Bu da zaman zaman çeşitli özellikler, ürünler veya işlevler ekleyebileceğimiz ya da bunları kaldırabileceğimiz anlamına gelir. Hizmetleri herhangi bir noktada, size önceden bildirimde bulunarak veya bulunmaksızın değiştirme, askıya alma veya durdurma hakkımızı saklı tutarız.</p>
<h3 id="4-animecix-hesab-n-z-ve-hesap-g-venli-i">4. AnimeciX Hesabınız ve Hesap Güvenliği</h3>
<p>Hizmetlerimizin belirli özelliklerini kullanmak için bir AnimeciX hesabı (“Hesap”) oluşturmanız gerekebilir. Hesabınızla ilişkili tüm bilgiler ve Hesabınızı ilgilendiren her türlü olay yalnızca sizin sorumluluğunuzdadır. Hesabınızın güvenliğini sağlamalı ve izinsiz bir erişimi fark etmeniz halinde durumu derhal bize bildirmelisiniz. Hesabınızı önceden yazılı onayımızı almadan başkasına satamaz veya devredemezsiniz.</p>
<h3 id="5-i-erikleriniz">5. İçerikleriniz</h3>
<p>Hizmetler; tarafınızdan oluşturulan metinler, bağlantılar, fotoğraflar, videolar, listeler veya diğer materyalleri (“İçerikleriniz”) içerebilir. İçeriklerinizin bütünlüğü, doğruluğu veya güvenilirliğiyle ilgili sorumluluk kabul etmeyiz.</p>
<p>İçeriklerinizi Hizmetlere göndererek gerekli tüm haklara sahip olduğunuzu beyan edersiniz. İçeriklerinizden doğan tüm mülkiyet haklarınız saklı kalır ancak AnimeciX’e söz konusu içerikleri dünyadaki tüm medya formatlarında kullanmak, kopyalamak, değiştirmek, dağıtmak ve sergilemek için dünya çapında, telifsiz, kalıcı, münhasır olmayan ve devredilebilir bir lisans verirsiniz. Bu lisans, içeriğinizin yapay zeka modellerini eğitmek veya hizmetlerimizi tanıtmak için kullanılması hakkını da kapsar.</p>
<p>Tamamen kendi takdirimize bağlı olarak bu Şartları veya topluluk kurallarımızı ihlal eden içerikleri silebilir veya kaldırabiliriz.</p>
<h3 id="6-nc-taraf-i-erikleri-ve-reklamlar">6. Üçüncü Taraf İçerikleri ve Reklamlar</h3>
<p>Hizmetlerde üçüncü taraflara ait bağlantılar, ürünler veya reklamlar yer alabilir. Üçüncü taraf içerikleri bizim kontrolümüzde değildir ve bunlardan doğabilecek riskler sizin sorumluluğunuzdadır.</p>
<h3 id="7-yapamayaca-n-z-eyler">7. Yapamayacağınız Şeyler</h3>
<p>Hizmetleri kullanırken şunları yapmamayı kabul edersiniz:</p>
<ul>
<li>Hizmetlerin işleyişini aksatmak veya devre dışı bırakmaya çalışmak;</li>
<li>Yetkisiz erişim denemelerinde bulunmak veya güvenlik sistemlerini zorlamak;</li>
<li>Zararlı yazılımlar, virüsler veya kötü amaçlı kodlar dağıtmak;</li>
<li>Başkalarının fikri mülkiyet haklarını ihlal etmek;</li>
<li>Önceden yazılı iznimiz olmaksızın otomatik sistemler (botlar vb.) kullanarak veri kazımak (scraping).</li>
</ul>
<h3 id="8-moderat-rler">8. Moderatörler</h3>
<p>AnimeciX topluluklarında (veya benzeri gruplarda) moderatör olmak gönüllülük esasına dayalı bir pozisyondur. Moderatörler AnimeciX adına hareket edemez ve kararları nihai değildir; AnimeciX dilediği zaman moderatörlük yetkisini geri alma hakkını saklı tutar. Moderatörler, platformun belirlediği moderatör ilkelerine uymak zorundadır.</p>
<h3 id="9-telif-hakk-ve-fikri-m-lkiyet">9. Telif Hakkı ve Fikri Mülkiyet</h3>
<p>Başkalarının fikri mülklerine saygı gösteririz. Telif hakkı ihlali iddialarını bildirmek için bize ulaşabilirsiniz. AnimeciX platformunun görsel arayüzü, tasarımı, kodları ve tüm materyalleri ONMUAPPS LLC’nin mülkiyetindedir. Marka yönergelerimize aykırı bir kullanım gerçekleştiremezsiniz.</p>
<h3 id="10-cretli-hizmetler">10. Ücretli Hizmetler</h3>
<p>Hizmetlerin çoğu ücretsizdir ancak bazı premium özellikler veya ürünler ücret karşılığı sunulabilir. Bu hizmetleri satın alırken ilgili finansal şartları kabul etmiş olursunuz.</p>
<h3 id="11-tazminat">11. Tazminat</h3>
<p>Kullanımınızdan veya Şartları ihlal etmenizden kaynaklanan her türlü hak iddiası ve zarara karşı AnimeciX’i (ONMUAPPS LLC) ve çalışanlarını tazmin etmeyi kabul edersiniz.</p>
<h3 id="12-feragatnameler-ve-sorumlulu-un-s-n-rland-r-lmas-">12. Feragatnameler ve Sorumluluğun Sınırlandırılması</h3>
<p>Hizmetler “olduğu gibi” sunulmaktadır. AnimeciX, hizmetlerin her zaman kesintisiz veya hatasız olacağını garanti etmez. Hiçbir durumda AnimeciX’in toplam sorumluluğu 100 ABD Dolarını veya son 6 ayda bize ödediğiniz tutarı (hangisi büyükse) aşmayacaktır.</p>
<h3 id="13-amir-kanun-ve-yarg-lama-yeri">13. Amir Kanun ve Yargılama Yeri</h3>
<p>Bu Şartlardan doğan her türlü uyuşmazlığın çözümünde Türkiye Cumhuriyeti kanunları uygulanacak olup; uyuşmazlıkların çözümünde <strong>Ankara (Batı) Mahkemeleri ve İcra Daireleri</strong> münhasıran yetkili kılınmıştır.</p>
<h3 id="14-de-i-iklikler">14. Değişiklikler</h3>
<p>Bu Şartları zaman zaman güncelleyebiliriz. Önemli bir değişiklik yaparsak size uygulama üzerinden veya e-posta yoluyla bildirimde bulunmaya çalışırız. Değişikliklerden sonra hizmeti kullanmaya devam etmeniz, yeni şartları kabul ettiğiniz anlamına gelir.</p>
<h3 id="15-fesih">15. Fesih</h3>
<p>Hesabınızı dilediğiniz zaman silebilirsiniz. Biz de Şartları ihlal etmeniz durumunda hesabınızı askıya alma veya sonlandırma hakkımızı saklı tutarız.</p>
<h3 id="16-i-leti-im-bilgileri">16. İletişim Bilgileri</h3>
<p>Bu sözleşme sizinle <strong>ONMUAPPS LLC</strong> arasındaki yasal anlaşmadır.</p>
<p><strong>Şirket Adı:</strong> ONMUAPPS LLC
<strong>Adres:</strong> 8 The Green, Suite 20516, Dover, DE, 19901, USA.
<strong>Faaliyet Bölgesi:</strong> Türkiye
<strong>E-posta:</strong> info@onmuapps.com</p>
